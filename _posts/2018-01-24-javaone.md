---
title:  "JavaOne 2017 the Ordina JTech way"
date:   2018-01-24 13:43
categories: codesmiths conferences javaone
author: rogier_vanapeldoorn
---

<img src="/assets/images/blog/JavaOne_groep.jpg" style="width:50%;height:50%;display: block;margin: 0 auto;"/>
## Las Vegas
In het kader van: "Nu we er toch zijn", hebben we besloten om een trip te maken rond San Francisco. We zijn 2 dagen in Las Vegas geweest, waar we verbleven in het Luxor hotel tegenover Mandala Bay.
Erg mooi hotel in een sprookjesachtige omgeving. Op de dag van aankomst was het, vooral de Strip bekijken, inchecken in het hotel en slapen, want voor de volgende dag stond een bezoek aan de Hooverdam en de Grand Canyon op de planning.

<img src="/assets/images/blog/JavaOne_lasvegas.jpg" style="width:50%;height:50%;display: block;margin: 0 auto;"/>


## Hooverdam
Ik had de avond voor het bezoek aan de Hooverdam nog even het spel "Asphalt 8" gespeeld om zo een goede vergelijking te kunnen maken met de realiteit en ik kan zeggen dat dit goed is gelukt.

<img src="/assets/images/blog/JavaOne-hooverdam.jpg" style="width:50%;height:50%;display: block;margin: 0 auto;"/>



## Grand Canyon
De Grand Canyon was een geweldig ervaring en kan met recht een wereldwonder worden genoemd. Met de gedachten "thuis gaan we wel weer slapen" zijn we met een aantal collega's de Strip afgelopen. We zijn begonnen bij het Luxor hotel naar Venitian en weer terug om zo zoveel mogelijk van Las Vegas te kunnen zien. Op de terugweg gestruikeld Ivo en viel op zijn hand. Ivo heeft heel de trip last gehad van zijn hand. Bij thuiskomst bleek dat hij 2 vingers had gebroken.

<img src="/assets/images/blog/JavaOne_grandcanyon.jpg" style="width:50%;height:50%;display: block;margin: 0 auto;"/>


## Death Valley
Om in San Francisco te komen vanuit Las Vegas hadden we de volgende route gevolgd. Vanuit Las Vegas naar Death Valley met een overnachting in Mammoth Lake en vanuit Mammoth Lake door Yosimity Park naar San Francisco. Death Valley doet zijn naam eer aan en spreekt zeker tot de verbeelding. The Natural Bridge, Badwater en Devil's golf course waren de hoogtepunten van Death Valley en na een heerlijke maaltijd waarbij Peter een familie pizza had besteld, zijn we laat in de avond aangekomen in Mammoth Lake. Daar hebben we een fantastische overnachting gehad. Enkele van ons hadden zich in het nachtleven van Mammoth Lake gestort, maar ik ging toch liever naar bed. De volgende morgen werden we wakker en stonden we in een skidorp met om ons heen de bergtoppen die met sneeuw waren bedekt. Wat wel heel bijzonder is als je je realiseert dat je de dag ervoor met 40 graden nog stond te puffen van de warmte en nu in de sneeuw. We zijn de dag begonnen met een echt stevig ontbijt in een Amerikaans wegrestaurant.

<img src="/assets/images/blog/JavaOne_deathvalley.jpg" style="width:50%;height:50%;display: block;margin: 0 auto;"/>

## Yosemite Park
Als kind had ik op de basisschool een aardrijkskunde boek met daarin een plaatje van een Giant Sequoia waarin een gat was gemaakt met daar doorheen een weg. Dit plaatje is mij altijd bij gebleven en stond op mijn bucket list om een keer in het echt te bekijken. Ook de mooie vergezichten van El Capitan en de watervallen waren om niet te vergeten. Na een lange dag met veel indrukken zijn we laat in de avond in San Francisco aangekomen.

<img src="/assets/images/blog/JavaOne_yosemite.jpg" style="width:50%;height:50%;display: block;margin: 0 auto;"/>



## San Francisco
### 1600 Bakerstreet
Het adres waar we de rest van de reis zijn blijven overnachten was 1600 Bakerstreet. Wat een geweldig huis. Het huis was van alle gemakken voorzien. Van een goede keuken, waar we regelmatig gebruik van hebben gemaakt om een heerlijk ontbijt te maken, tot een bioscoop waar we gezamelijk naar Robot Wars hebben gekeken, onder het genot van een heerlijk glaasje whiskey, uit de goed gevulde bar, die ook aanwezig was in het huis. Zo heb ik ook tot laat in de nacht samen met Jan-Hein muziek zitten luisteren op voor mij wel heel bekende speakers van het type Kef Q11.

<img src="/assets/images/blog/JavaOne_bakkerstr.jpg" style="width:50%;height:50%;display: block;margin: 0 auto;"/>


###   JavaOne
Ik kreeg het advies om de dagen niet volledig vol te boeken met talks, omdat het echt wel zwaar is. Het idee bij mij was, ik boek alles vol en kijk wel hoever ik kom. Maar de op de derde dag was ik toch zo rond een uur of drie in slaap gevallen tijdens een talk. Ik heb toen besloten even op bed te gaan liggen, om vervolgens toch nog naar het __Oracle Cloud Fest__ te kunnen. Hier heb ik geen spijt van gekregen. Wat was dit een over de top feest zeg! In een woord geweldig. In het voorprogramma stond __Ellie Goulding__. Na de romantische liedjes van Ellie, die het publiek opriep, om je geliefde even lekker vast te pakken bij het volgende nummer en vervolgens iedereen elkaar aankeek, omdat er alleen maar nurds in het stadion waren en niemand zijn geliefde had meegenomen, was het tijd voor de __Chainsmokers__. Wat een geweld! Wat een sfeer! Bij de eerste klanken van de Chainsmokers gingen mijn broekspijpen wapperen, zo hard was het geluid. Wat een geweldige show.


<img src="/assets/images/blog/JavaOne_cloudfest.jpg" style="width:50%;height:50%;display: block;margin: 0 auto;"/>

Op de JavaOne vond ik de volgende zaken interresant:

* Gluon Framework
* Java Machine learing and Healthcare
* Oracle Cloud platform
* Oracle High School
* Wedo

#### [Gluon](http://gluonhq.com)
Een goede en duidelijke talk van Paul Anderson en Gail Anderson. In deze talk vertellen Paul en Gail hun verhaal over de migratie van een bestaande JavaFX applicatie naar een IOS en Android app. Ze hebben hiervoor gebruik gemaakt van Gluon.
Ik denk dat dit heel interessant kan zijn voor JavaFX ontwikkelaars. Maar Gluon is meer, Gluon is een compleet platform waarmee zowel de frontend als de backend kan worden gebouwd.

#### [Java, Machine Learning and Healthcare](https://www.ibm.com/watson/health/oncology-and-genomics/oncology/)
In deze talk hebben Sandhya Kapoor en Frank Greco een gaaf verhaal verteld over het kanker onderzoek project van IBM, waarbij IBM gebruik maakt van Watson de supercomputer van IBM.  
Deze talk ging dan in het bijzonder over het analyseren van het patientendossier en wat daarbij komt kijken, om de juiste informatie uit dit dossier te krijgen.
Dit is een goed [filmpje](https://www.youtube.com/watch?time_continue=38&v=8_bi-S0XNPI) over dit onderwerp.
Na het juist invullen van het patientendossier kan Watson adviseren in de behandeling van de patient en inschatten wat de beste behandelmethode kan zijn ter ondersteuning van de oncoloog.
Wat een mooi project is dit!

#### [Beyond Mobile UI](https://www.oracle.com/cloud/platform.html)
Parvez Syed Mohamed en Avi Borthakur vertelde in deze  sessie over de Oracle Mobile Cloud. 
In deze sessie werd duidelijk dat de Oracle Mobile Cloud een One Stop Shop is van Mobile services. Mooi verkooppraatje van Oracle Mobile Cloud. 
Op dit moment worden de volgende services aangeboden.

* Security & User Management
* Push Notifications
* Storage / Database
* Data Offline & Sync
* Diagnostics & Analytics
* Location Based Services
* App Policies
* Intergration & Connectors
* Custom Node APIs
* Lifecycle Management

Wat een mooi stuk uit deze sessie was de evolutie van push notificaties. De evolutie van simpele gescheduled meldingen naar de huidige push notificaties. Complete apps als notificatie met een stukje interactie met de gebruiker, die in de notificatie is verwerkt.
De service die Oracle met zijn Mobile Cloud hiervoor biedt zijn de __Notification Templates__.

#### [Oracle Education Foundation](https://www.oraclefoundation.org)
De Design Tech High School van Oracle was ook aanwezig met een stand met leuke innovative ideeën. Zo hadden de studenten een teacher tracker gemaakt. Waarmee ze konden zien, waar de leraar zich in de school bevindt. Daarnaast kan dit apparaatje ook gebruikt worden als een soort tas tracker. In het geval je tas wordt gestolen, kan je zien waar je tas zich op dat moment bevindt. Er stonden verschillende proef opstellingen zoals het digitaal herkennen van kleuren, of het ontwerp van een nieuwe schoenzool.
Wat een gaaf initiatief van Oracle. Daar kunnen echt leuke ideeën vandaan komen in de toekomst.
<img src="/assets/images/blog/JavaOne_schoen.jpg" style="width:50%;height:50%;display: block;margin: 0 auto;"/>


#### [Community Keynote](https://youtu.be/L1BNeRGhl34)
De community keynote stond dit jaar in het teken van de Matrix. En ik denk dat elke ontwikkelaar de Matrix wel in zijn top 10 heeft staan van beste films. Dus dat was voor mij een schot in de roos. Dus mocht je de keynote nog niet hebben gezien, klik op de [link]((https://youtu.be/L1BNeRGhl34)). Voor elke java developer een must see.

<img src="/assets/images/blog/JavaOne_keynote.jpg" style="width:50%;height:50%;display: block;margin: 0 auto;"/>


#### JavaOne App
Oracle heeft voor JavaOne een conferentie app in de appstore staan. Na het inloggen in de app, kan je zien welke sessies je volgt en waar deze gegeven worden. Naast de ingeplande sessies kan je je ook aan en afmelden voor sessies en een stukje nieuws over de conferentie bekijken. Het idee was mooi, alleen op het moment dat de app zou moeten werken, crashte de app voordurend. Na wat navraag bij collega's blijkt, dat dit jaar de app heel wat beter werkt dan andere jaren. Andere jaren wilde de app niet eens opstarten. Daar heeft Oracle nog heel veel te doen.


### Vliegshow
Op het moment dat we in San Fransisco waren, stond er een vliegshow op de planning. Deze vliegshow was ook echt op zijn Amerikaans. In Hellevoetsluis hebben we ook wel eens een vliegshow en dan komt er een oud oorlogsvliegtuig over en wordt er iemand uit het water gehesen door een helikopter, maar in San Fransisco gaat dit anders. Een 747-400 over de San Fransisco Bay en stunts van de Bleu Angels waren een sensatie om te zien. 

<img src="/assets/images/blog/JavaOne_vliegshow.jpg" style="width:50%;height:50%;display: block;margin: 0 auto;"/>

### Kreeft eten.
Omdat we toch in San Fransisco waren, zijn we ook nog als toerist gaan kijken naar de Golden Gate Bridge. Na wat selfies, zijn we doorgereden op naar het restaurant Scoma's Sausalito, waar een aantal van ons, waaronder ik zelf, hebben genoten van steak & lobster. 

<img src="/assets/images/blog/JavaOne_kreeft.jpg" style="width:50%;height:50%;display: block;margin: 0 auto;"/>


### Walvis spotten
We zijn ook nog met een groepje collega's walvissen gaan spotten. En gelukkig hebben we ook deze reuzen van de zee daadwerkelijk gezien.

<img src="/assets/images/blog/JavaOne_walvis.jpg" style="width:50%;height:50%;display: block;margin: 0 auto;"/>

## Tot slot
Zoals jullie kunnen lezen en begrijpen was dit toch wel de business trip van mijn leven.
En wat hebben we gelachen!

<img src="/assets/images/blog/JavaOne_rogier.jpg" style="width:50%;height:50%;display: block;margin: 0 auto;"/>

